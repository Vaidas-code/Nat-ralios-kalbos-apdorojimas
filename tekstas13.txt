Vilniaus universiteto (VU) Matematikos ir informatikos fakultetas (MIF) jungia keturis institutus: Duomenų mokslo ir skaitmeninių technologijų, Informatikos, Matematikos ir Taikomosios matematikos. Fakultete vykdomos 10 bakalauro bei 6 magistrantūros studijų programos. MIF yra trijų krypčių doktorantūros studijos: informatikos, informatikos inžinerijos ir matematikos. Nuo 2018 m. rugsėjo mėn. fakultetui vadovauja dekanas prof. dr. Paulius Drungilas, kuris jau ilgą laiką dirba Vilniaus universitete, yra vienas jauniausių šio universiteto profesorių. Pasak dekano, VU MIF per 90 proc. visų studentų studijuoja valstybės finansuojamose vietose, o tai reiškia, kad jie – patys geriausi tos kartos abiturientai. Matematikos ir informatikos fakultetas vienas iš didžiausių Vilniaus universiteto fakultetų, kuriame ruošiami matematikos, informatikos, statistikos bei duomenų analitikos specialistai. Fakulteto vizija – efektyviai veikiantis ir pasaulyje žinomas informatikos, informatikos inžinerijos, matematikos studijų ir mokslo centras. Pagrindinė fakulteto misija – vykdyti ir vystyti visų pakopų informatikos, informatikos inžinerijos, matematikos studijas, ugdant kūrybingas ir kritiškai mąstančias asmenybes, fundamentinius mokslo tyrimus bei mokslo taikomuosius ir eksperimentinės plėtros darbus